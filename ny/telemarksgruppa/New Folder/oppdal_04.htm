<html>
<head>
<title>NTNUI Telemark</title>
<link rel="stylesheet" href="Style.css" type="text/css"></head>



<body>
<div align="center">

<center>


<table border="0" cellpadding="0" cellspacing="0" style="border-collapse: collapse; font-family:Arial; font-size:8pt" bordercolor="#111111" width="600" height="100%">

<tr>



<td align="center">Oppdal 12.-14. MARS <br>
<br><br>
Og så var helga kommet, iallefal for noen av oss. Kvart over seks ringte vekkerklokka, ustyggelig tidlig, og veien gikk mot Oppdal. Knallvær!! Fredagen var helt sinnsyk, SÅ blå himmel er det ikke hver dag og sola ga meg fregner på nesetippen. Lite folk og ok forhold. I sånt vær er det bra uansett! Vi kom frem til at ”bedre enn dette blir det ikke!!”… Klokka 4 stakk de andre nesa mot trønderstaden, ganske misunnelig på oss som så frem til å bli en hel helg…mens Knut og jeg dro til leiligheten, satte oss og hørte på musikk i sola på terrassen mens vi  nøt en kall pils og venta på folket. Stille før stormen… I 7-tida kom Marthe og Øyvind som hadde bussa oppover og rundt 9 begynte resten å strømme på. Da var det bare å benke seg med pilsen foran Idol. I jenteleiren ble oppstandelsen stor da Ahn gikk ut, hva skjer’a?! Også Sandra, som sang som ei kråke, gikk videre! Det ble sterkt vurdert om vi skulle ringe inn og klage… Etter hvert trakk vi ned i leil 22 alle mann. Stemningen gikk vel aldri helt i taket, men hyggelig var det, som alltid. Selv var jeg totalt mørbanka og utslitt etter en tidlig morgen og lang dag i bakken, resten virka som de sparte seg til morgendagen (og det var nok lurt...) Noen leiligheter bortenfor var det derimot liv, en gjeng med 2.klassinger var på drekkatur og da en god del av medlemmene i leilighet 22 senere på kvelden dro dit for se om de fant no bra ”smårips”, lå alle gutta og spøy..(ikke jentene..) Liv i stua…<br>
<br>
Lørdagen ble en eneste lang gla’melding! Sol, bra føre, hyggelig selskap, og en skikkelig fest. Sånn skal det være. Til og med Hassan var tilslutt tilbøyelig til å si at ok, det var en ganske alreight tur da… Etter endelig å ha fått samla alle på morgenen, sånn at vi skulle få grupperabatt på heiskort, så fikk vi beskjed om at viss vi skulle ha rabatt måtte vi betale samla! Og hvem har så mye penger på kontoen sin? Jammen bra at Oppdal hadde sagt fra om det på forhånd…eller ikke…Vel, vel, vi slapp å spare de 50 kronene… Ellers var alle skjønt enige om at dagen i bakken ble en suksess og etter å ha satt fra oss ski og støvler i leiligheten tusla vi ned på afterski’n. Med liveband og fornøyde mennesker ble stemninga høy og pengene forsvant fortere enn svint… 50 kr for 0,4 – blodpris, men hvem bryr seg når studielånet akkurat har tusla inn på konto?! Stinn av gryn alle mann… (vel, ikke nå lenger!) Deretter bar det tilbake til leiligheten og jeg tror nok vi kan si at 98% putta en grandis i ovnen og venta på at dusjen skulle bli ledig. No bli det liv, raj, raj. Nr 22 ble igjen invadert, denne gangen av en ganske mye livligere gjeng enn dagen før. Så kommer problemet for min del, det dukker opp en god del svarte hull… Jeg vet det var dansing, synging, klining (faktisk mellom flere enn dere tror..), det var knuste flasker og securitasvakter…(ååh! Beklager, har dere vært her 2 ganger før?! Nei, det har vi ikke sett…) Jeg mener å huske at stua ble pynta med et oppheng av grandispakker, brødskiver, skinke, ølbokser og en dokost, som Sindre brukte til å pusse innimellom. Det var seriøse samtaler og sikkert enda flere useriøse. Åsmund hadde litt problemer med å skjønne hvorfor det ikke kom musikk ut av boomblasteren…en CD hadde kanksje vært tingen? Og Kjetil konkluderte kvelden med at ”alle damer er horer…” Lurer på hvorfor? ? Det tok av. Da natta var blitt ganske lang og noen allerede sov søtt hadde andre bestemt seg at siden ølkrig var så moro måtte jo flere få ta del av moroa…ikke så lurt kanskje…Morten og Pål ble ikke akkurat tatt imot med hurrarop da visse jenter våknet av en øldusj i senga si. Åsmund, som noe ustø på beina gikk rundt og bar på boomblasteren, fant ut at stemninga ble litt kjip så han tok kvelden. Pål fikk et ganske sterkt anfall av dårlig samvittighet og avsto soveposen sin til Vibeke. Så det ble nå litt søvn på alle tilslutt. Selv om jeg tror de som sov i seng fikk en noe bedre natt enn for eksempel Håvard som havna på 2-seters sofaen…<br>
<br>
Søndag morgen er alltid en slager. Etter et større alkoholinntak enn noen gang, var formen forbausende god, men ikke for alle… Kristoffer våkna med svarte sokker uten riktig å forstå hvorfor. Det viste seg senere at det var fordi han ikke hadde giddi å ta på seg skoa da han rusla tilbake til leiligheten midt i natta. Forsamlingen var ikke å se i bakken før i 12-tida og da var det en rimelig redusert gjeng som suste rundt. Utover dagen ble flere og flere lei av å svinge og gikk isteden over til å kjøre rett ned, mye mindre anstrengende og mer luft i ansiktet… Men været var fortsatt med oss, både påskeføre og enda flere fregner kunne melde sin ankomst. Det var et fåtall, om noen, som kjørte helt til 4. Alle var rimelig slitne og klare for hjemturen, men det var nok bra at ikke Magne skulle sitte bak rattet. Med 2,4 i promille på formiddagen spørs det om han var blitt kjørbar. Tanken på en kveld i sofaen og bare slække ble mer og mer fristende. Derfor ble bilene pakka og en etter en spant ut fra parkeringsplassen.<br>
<br>
Helga var definitivt over da jeg kom meg på Sletvold og fikk levert nøklene… ”Håper dere har hatt et fint opphold. Takk for besøket…” også fikk jeg utlevert et postkort som suvenir og ”velkommen igjen”. Det spørs om de hadde sagt det viss de hadde vært innom leilighetene…<br>
Turen hjem var noe prega av festen dagen før. Kristoffer satte på seg gogglesene og stakk hode ut vindu med unnskyldingen at han var så varm… Av en eller annen grunn fikk jeg visse flashbacks til Oppdal-turen i høst (eller hva Sindre?! Det var èn kall biltur…) Vi passerte politikontrollen uten å bli stoppa, selv om Hassan ropte etter dem at det var oss de burde stoppa, og vi kom oss trygt til Trondheim. Vel hjemme tok det ikke lange tida før denna jenta decka. En helg med telemark/alpint gruppa tar på, det føles på kroppen!<br>
<br>
Takk for nok en høydare av en tur, denne gjengen innfrir forventingene hver gang!!
<br><br>
<a href="javascript:window.close();">lukk vindu</a>

</td>
</tr>
    </table>
  </center>
</div></body>

</html>
