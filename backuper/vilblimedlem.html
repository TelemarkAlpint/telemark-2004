<h1>Vil du bli medlem?</h1><br><br>
Alle som studerer ved NTH eller er samboere med slike kan bli medlem så lenge de har 
betalt NTHI medlemskontigent på 250 kr. Da har du full adgang til å bruke I-bygget. 
Det er ikke noe ekstra kontigent for å være med i telemarkgruppa, men du må fylle ut 
et innmeldingsskjema som du finner i en kasse på tavla på stripa, og
levere det inn. <br>
Til 
deg som ikke er NTH student, men studerer ved en annen skole her i Sør-Trøndelag, 
må du sende en begrunnet søknad til oss. Gode grunner for å bli med er f.eks. at 
lignende tilbud ikke finnes på skolen din, eller at du kjører aktivt og er avhengig av et 

miljø å trene sammen med. Dessverre kan vi ikke godta alle søknader, fordi kapasiteten 
på I-bygget er fullstendig sprengt, men send oss en søknad allikevel da. Du vet aldri...
<br>
Som medlem får du nyte godt av alle godene om er nevnt over, og det står egentlig og 
faller på deg, hvor aktivt du ønsker å være med, men når du registrerer deg som 
medlem hos oss kan du også bli bedt om å bake kake til kakelotteri, sitte bingo-, 
idrettsbygg- eller kakelotterivakt eller stå portvakt på et renn for den saks skyld. Du 
kan ta det med ro, det blir neppe snakk om mer enn en eller to ganger i løpet av året.
<br>
For deg som virkelig vil bli aktivt med kan vi anbefale å ta på deg et verv i 
telemarkgruppa. Da vil du bli pålagt spennende og utfordrende oppgaver og komme i 
kontakt med mange “artige” folk. Vi oppfordrer: Bli med. Du vil
ikke angre (så mye).<br><br>

Helt til slutt må det sies at telemarkgruppa er for folk på alle
nivåer. Både på treningene og arrangementene ellers er eneste
betingelse at du har ski som du kan løfte hælen på! Uansett hvilket
nivå du er på, så er du aldri alene om det.

