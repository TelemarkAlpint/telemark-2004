<HTML>
<HEAD>
   <META HTTP-EQUIV="Content-Type" CONTENT="text/html; charset=utf-8">
 
   <TITLE>Lurken</TITLE>

<link rel="stylesheet" type="text/css" href="../stylesheet/telemarkgruppa.css">

</HEAD>



 <body bgcolor="#758db8" > 



<table width="90%" border="0" class="FFBasic" align="center" valign ="top" CELLSPACING=20 CELLPADDING=0  cols=1>    

<tr>      
<td rowspan="2">




<b>Alperittet `00</b><br>

I slutten av februar er det duket for et av vinterens kuleste skibegivenheter. I løssnøeldoradoet Stranda, ca. 1 times kjøring fra Ålesund, arrangeres fjelltelemark- rennet Alperittet. Dette er langt fra et vanlig skirenn med harde preparerte løyper og masse porter, men et litt laid-back skiarrangement der skiglede er viktigste ingrediens. Man starter fra toppen av Roaldshorn 1200 meter over havet og prøver å komme seg igjennom en 6km lang løype I upreparert terreng. Det er noen porter innimellom, men de er mest satt opp for å holde farten litt nede så folk ikke kjører rett ned og skader seg. Mål er midt I Stranda sentrum nede ved fjorden, 1200 lange sure og slitsomme fallhøydemeter fra starten. Telemarkgruppa hadde rundt 15 deltakere (av I alt 120 totalt) på alperittet I fjor+ en del tilskuere. Lederen for Arrkom I fjor, Marte, tok turen til Stranda kun for å heie og la skiene igjen hjemme. Resultatmessig gikk det helt greit for NTNUIerne, med en soleklar seier på after-skien på Dreges Etter-Ski-pub. Det gjorde at de fleste var I gla`humør til den legendariske festen på Stranda Hotell etterpå.
<br><br>
2 virkelige racere I gruppa, Magne Fosse og Jørgen Hagen taklet ikke oppvarmingen til rennet. Etter å ha kjørt bil I 6 timer fra Trondheim, fikk de knappe timen I Stranda før de var på god vei hjem igjen med brekte ribbein, ryggvirvler, knær og humør I fatle. Jørgen skulle tøffe seg med en suveren forlengs flyvesalto, men klarte ikke landingen og fikk svi for det. Kun sekunder etterpå skal kameraten Magne demonstrere hvordan man kan kjøre rett på et tre og ryke menisken. Det klarte han lett og måtte kaste inn håndkleet for resten av sesongen.   
<br><br>
<br>
<b>Strandafjellet</b><br>

De aller ivrigste møtte opp I Stranda 5 dager før rennet for å utforske Strandafjellets enorme løssnømuligheter. 
<br><br>
 

Med passe ustabilt vestlandsvær bruker det å dumpe ned en halvmeter til en meter snø med jevne mellomrom. Store deler av skianlegget ligger over  tregrensa med store åpne flater som gjør det til Norges råeste for de som liker løssnøkjøring. Noe av det beste er at veldig få vet om Stranda, noe som gjør at man kan finne urørt snø lenge etter et snøfall. Skikkelig bratte fjellsider på opp mot 45 grader og lave og høye skrenter er lett tilgjengelige.  
Er du keen på off-piste - Ta turen til Stranda. 
<br><br><br>





</td>
</tr>
</table>


</body>
</HTML>
