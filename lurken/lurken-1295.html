<HTML>
<HEAD>
   <META HTTP-EQUIV="Content-Type" CONTENT="text/html; charset=iso-8859-1">
 
   <TITLE>Lurken des. 1995</TITLE>

<style TYPE="text/css">
  <!--
    A          { font-family: "verdana, arial"; text-shadow: "black"  }
    A:link     { color: #CCCCCC; text-decoration: "none"  }
    A:visited  { color: #CCCCCC; text-decoration: "none"  }
    A:active   { color: #EEEEEE; text-decoration: "none"  }
    A:hover    { color: #EEEEEE; text-decoration: "none"  }
  //-->
  </style>

</HEAD>



 <body style="font-family: Verdana, Arial; font-size: 8pt; text-decoration: none;" bgcolor="#758DB8" > 



<table width="100%" border="0" class="FFBasic" align="left" valign="top" CELLSPACING=15 CELLPADDING=0 style="font-family: Verdana, Arial; font-size: 10pt" >    
<TR valign="top" align="right">

<NOBR>
<TD valign="top" align="right">

<table width="100%" border="0" class="FFBasic" align="left" valign="top" CELLSPACING=0 CELLPADDING=0 style="font-family: Verdana, Arial; font-size: 10pt" >    
<TR valign="top" align="right">
<TD valign="center">
<b>
<FONT style="font-family: Verdana, Arial; font-size: 18pt">Lurken Desember 1995</FONT></b>
</TD>
<TD Align="right">
<A HREF="medlemsblad.html"><img src="meny/lurken.jpg" border="0" ALT="Tilbeke til lurkensiden" ><br></A>
</TD>
</TR>
</TABLE>


</NOBR>
</TD>

</TR>

<tr BORDER="1">      
<td width="100%" BORDER="1"> 
<font style="font-family: Verdana, Arial; font-size: 10pt">

<CENTER><B><I>Hællæ guttær (og jentær)</I></B></CENTER>
Ja, nå er det siste tegnet på at eksamensperioden ubønnhørlig er over oss her. Julelurken er her nok en 
gang! Denne utgaven har blitt til kun av guttehender da vår leder, Agnete, har funnet det for godt å ta en 
tur til Australia et par måneder. Hun kommer imidlertid tilbake neste nummer med reisebrev og greier 
har hun lovet. Det betyr at jeg (Petter'n) og de andre gutta har fått utfolde oss fritt, men ting tyder på at 
det har gått bra likevel. Dessverre har redaksjonen mistet et medlem på livstid også, nemlig Lars Ola 
som du kan lese nekrologen til inne i bladet. Du kan også lese mer om hvordan man IKKE skal bake 
kake til kakelotteriet og andre gode tips.<P>
Lurken er under stadig utvikling. Nå tenker vi på å bytte ut forsiden vår med noe helt nytt og 
revolusjonerende som ingen har sett før. Til dette trenger vi <B>DIN</B> hjelp! Hvis ikke det er nok 
for deg med ære og berømmelse og tilfredsheten av å se din tegning på forsiden av Lurken hvert 
nummer, sender vi med tre dagskort på Oppdal også! Ikke verst, hva?<P>
Nå når eksamen står så nære, er det godt å tenke på at det blir et roligere liv etter disse hektiske dagene. 
Ta for deg Oppdalsturens foreløbige program og se hva du har i vente. Det ser bra ut!<P>
Da gjenstår det bare å kutte ut pisspreiket og la deg entre desember-nummeret av Lurken!<P>
Ikke glem å svare på vår gode julenøtt som også kan gi deg et dagskort på Oppdal.<P>
Ha det bra og en GOD JUL OG ET GODT NYTTÅR ønskes deg av alle oss i Lurken!<P>
Litt lykke til på eksamen også.<P>
Hilsen Lurke-gutta!<P>
<P>
<B>Hællæ!</B><P>
Ja, ja. Nok et semester går mot slutten og man har ikke fått gjort halvparten av det man hadde tenkt seg. 
Men så lenge det kommer snø snart og vi får stått nok ski i vinter er vi vel fornøyde.<P>
Høstsemesterene med UKA er erfaringsmessig rolige med tanke på aktivitet i telemarkgruppa. Denne 
høsten har vel ikke vært noe unntak i så måte. Til tross for dette  har vi hatt jevn og fin jobbing i de 
forskjellige undergruppene. Spesielt positivt er det at trenergruppa har fått dratt igang et opplegg for de 
som ønsker å satse seriøst på rennkjøring til vinteren. (Kribler det i bena på noen kan de ta kontakt med 
Jørgen Svanquist i trenergruppa.) Forhåpentligvis  greier vi med dette tiltaket å tette igjen det 
tomrommet som er etter de som slutter nå. En målsetning må være å få bedre kontinuitet og greie å 
rekruttere flere rennløpere. Satser man aktivt og er med på renn (norgescup, NM; verdenscup) dekker 
hovedstyret i NTHI 75% av startkontigenten. Dette er det ikke i utangspunktet noe begrensninger på 
når det gjelder antall så her er det bare å melke ut så mye vi kan.<P>
Allikevel er det bredden vi satser på også kommende vinter. Så snart alle er ferdige med eksamene sine i 
januar  farer vi av gårde til Oppdal. De som har vært så lure å melde seg på denne turen skal garantert få 
en opplevelsesrik tur. Senere på vinteren er det tid for Skifestivalen som har 10 års jubileum. I tillegg blir 
det skuddårshopprenn i Gråkallen 29. feberuar og renn i Vassfjellet 3. mars. Under alle disse 
arrangementene er det sosiale "vel så viktig" som det sportslige.<P>
Et et lite mål jeg har for vinteren er at folk i telemarkgruppa kan samles i kantina en fast dag kl 1200. 
For eksempel på tirsdager etter at vi har sett på langtidsvarselet på mandag kveld, og kan planlegge en 
liten løssnø tur til Oppdal før helgen.<P>
Tillslutt ønsker jeg alle lykke til på eksamen og en riktig god jul. Jeg vil også benytte anledningen til å 
ønske alle de som er ferdige på NTH lykke til videre.<P>
		   		Låmehilsen fra Simen<P>
<CENTER><B>BIRKEBEINERRENNET 
1996</B></CENTER>
<CENTER><I>NTHI ski nordisk har nok en gang gleden av  å invitere DEG med på 
tur til det tradisjonsrike og stemningsfulle Birkebeinerrennet 23. 
mars.</I></CENTER>
<CENTER><B>STOR   TUR  !</B></CENTER>
For enhver skientusiast er nemlig "Birken" vinterens store happening. Ikke bare 
fordi 58 km med sekk over fjellet fra Rena til Lillehammer er en personlig bragd å 
fullføre i seg selv, men også fordi Birkebeinerrennet  for en NTHI-er betyr 
tradisjon, stemning og sist men ikke minst lagånd. En lagånd som har brakt det 
prestisjefyllte Birkebeinerskjoldet (klubb med flest merker)  hjem til Gløshaugen 
flere ganger de siste årene.  Vi reiser til Rena med busser på fredag, overnatter 
sammen i en koselig gymsal, sprinter eller rusler over fjellet mens publikum HU-
er &amp; HEI-er på lørdags formiddag, slapper av litt i Lillehammer, for så å 
sette oss i bussene og returnere til Tronhjem.  Bussturen er gratis dersom du går 
for NTHI ! NB! Fjorårets suksess med egen bankettbuss blir helt sikkert fulgt opp 
i år  også !  <P>
<CENTER><B>PÅMELDING    NÅ  !</B></CENTER>
Derfor :  Gå til skitavla, hent en kombinert innbydelse og innbetalings blankett 
(dersom du ikke allerede har en), fyll denne ut (husk å krysse av og betale for 
overnatting!) og betal før fristen ! Mer info om turen samt busslister kommer på 
tavla når løpet nærmer seg.<P>
<CENTER><B>Meld deg på så fort som mulig og spar 
penger!</CENTER>
<CENTER>HU &amp; HEI</B></CENTER>
<br>
<CENTER><B>Skisesongen er i gang ?</B></CENTER>
I skrivende stund er det svært lite snø i området. Dette gir selvsagt bra forhold for eksamenslesing, men 
for oss som er avhengige av en viss dose skikjøring er dette krise. Siste søndag i november var vi derfor 
fire <B>Mannhullitter</B> som bestemte oss for å undersøke mulighetene for å stå på ski. Etter å ha 
ringt rundt til de fleste alpinanlegg i 30 mils omkrets, falt til slutt valget på Dombås. Der kunne man 
melde om "glimrende" forhold. Oppdal hadde også ett skitrekk i drift, men barnetrekket i Vangslia med 
14 meter høydeforskjell fristet lite.  I Meråker trengte man <B>23 tommer</B> før vi kunne komme(r), 
mens Åre hadde planer om å starte opp første helga i desember. <P>
Søndag morgen mens folk var på vei hjem fra nachspiel dro vi avgårde for å stå på ski. Etter en lang, 
trang og vanvittig kjempeartig biltur (alt skiutstyr lå inne i bilen) kom vi til slutt frem. Bortsett fra at det 
var steinhardt i bakken og tett tåke hele dagen, hadde vi det meget bra. Matinèen på TV2 var f.eks. av 
de bedre. Videre var pølsene i kiosken av ypperste slag. Og for å understreke hvor perfekt denne dagen 
var, må det nevnes at vi dumpet borti en <B>sympatisk slalomtrener (?)</B>, som sørget for at 
slalomidiotene viket bakken og lot oss få kjøre som vi ville. Noe som trakk det hele litt ned, var at 
kvinneprosenten i bakken var skuffende lav, i motsetning til støvlene deres. Forresten, til alle dere som 
har kjøpt <B>T1</B> og trodd dere var de eneste: Gutta med to spenner var i stand til å detektere tre 
stykker som ikke kjørte med den nevnte støver'n, og de satt fastspent på snowboard.<P>
På vei hjem avla vi Kroa (?) i Oppdal et besøk. Den med et svært cola-beger som går rundt på taket. 
Tips til Telemarksgruppas tur dit i januar: Plassen er sikkert døgnåpen, og egner seg ypperlig for after-
afterski, takket være et TV-overvåket lekerom i kjelleren som gir muligheter for adspredelse bare 
fantasien setter grenser for. I tillegg er etablissementet i besittelse av ball-basseng og en haug med artige 
spillemaskiner.<P>
Så får vi håpe at når dere leser dette, ligger det metervis av pudder i fjellet.<P>
<hr>
<CENTER>EN SJOKOLADEKAKEBAKERS BEKJENNELSER</CENTER>
D</B>et har egentlig kostet meg utrolig mye å skrive denne lille artikkelen, både på det psykiske og det 
økonomiske plan. Men etter utallige oppfordringer har jeg besluttet å dele mine erfaringer med andre, 
med den oppfatning at det kan hjelpe andre som kommer i samme vanskelige situasjon. Naturlig nok 
måtte jeg da prøve å få artikkelen inn i et medium som kunne nå flest mulig. Jeg hadde hørt om det 
legendariske bladet "Lurken", som er et fremadstormende, internasjonalt prestisjemagasin, og jeg 
foretrakk å få min artikkel på trykk her. Tilbudet fra "The Washington Post" og "Time Magazine" sa jeg 
selvsagt nei til. Snøft! Makan til frekkhet. Disse magasinene er som rene statister å regne, i forhold til 
det renommé "Lurken" har opparbeidet seg.<P>
Så til selve saken. Hva var det egentlig som skjedde, og som jeg nå ønsker å dele med mine 
medmennesker? Det hele begynte med en telefon, en helt vanlig mandag-kvelds-telefon. Jeg løftet av 
røret, la øret inntil, og sa glad "Ja, hallo!". Det hadde så langt vært en glimrende mandag. Men slike 
mandager varer som kjent ikke evig. "Hei! Det er Arr.Kom. som ringer. Vi lurte på om du kunne bake 
kake til kakelotteriet vi skal ha snart?". Verden falt i grus. Mandagen var i ferd med å bli tirsdag, men 
rakk det altså ikke. Faen, nå har vi det gående, tenkte jeg. Årene i skolemusikken og idrettslaget rullet i 
rasende fart over min indre TV-skjerm, - år lange som århundrer, med kakelotterier og lodd, julemesse, 
påskemesse og jeg-vet-ikke-hva-messe, kaker og lodd og atter lodd. Snø og slaps, regn og yr, og en 
iskald liten hånd med loddbok og lodd som var umulige å selge. Meter etter kilometer etter mil med 
slaps og folk som sa "Åh, nei vi har allerede kjøpt lodd, vi. Men så kald du ser ut da. Ta denne vaffelen 
her og varm deg på!". Så tok jeg imot jeg, og vandret ut i Ragnarokk med syltetøy rundt munnen, mens 
folk satt inne og spiste vafler og pizza, og sa "Stakkars liten!". <P>
Da jeg omsider kom til meg selv, klarte jeg selvsagt ikke å si nei. Jeg stotret ut et lite pip: "Ja, det er 
greit". Herr Arr. Kom. var fra seg av glede, og slang på røret før jeg hadde sjanse til å ombestemme 
meg. Forståelig nok det. Stakkaren hadde nok en sur jobb. Heldigvis ble jeg forberedt i god tid, og 
kunne i ro og mak forberede den forestående kakebakingen. Det var den første hybelkaken, og jeg 
regnet med at det kunne bli et lite eksperiment. Ingrediensene ble kjøpt inn, jeg hadde bestemt meg for å 
bake sjokoladekake. Det skulle være ganske enkelt, jeg hadde jo tross alt bakt kake før, om ikke akkurat 
den jeg hadde fått oppskriften på. Jeg vil ikke hevde at jeg er synsk, men en viss intuisjon må jeg ha, for 
av en eller annen grunn kjøpte jeg inn ingredienser nok til å bake to kaker, av forskjellig type. Kvelden 
før lotteriet satte jeg i gang med sjokoladekaken. Jeg tenkte egentlig å tilbringe kvelden på Det Røde, 
Runde Huset som alle kjenner så godt, derfor måtte kakebakingen gå fort for seg. Likevel innså jeg 
etterhvert at årets Disneykavalkade fikk klare seg uten meg. Kaken foran alt! Telemarkgruppas økonomi 
i alles hjerter!<P>
Røren ble helt i formen, og fornøyd kunne jeg sette kaken i ovnen. Etter endt steketid, ilte jeg til ovnen 
for å ta kaken ut. Død og forferdelse møtte meg på veien. Kaken så ut som et eneste månelandskap, med 
perfekte meteorittkrater og store sandsjøer. Det var nesten mulig å peke ut hvor Apollo 13 egentlig 
skulle lande! Hva i huleste feiler det denne kaken, tenkte jeg. Et raskt blikk på oppskriften ga meg 
løsningen på denne Bernoulli-ligningen av høyere orden: Jeg hadde hatt fyllet (glasuren!) på <I>før</I> 
kaken ble satt i ovnen! Nerd!, sa jeg til meg selv. Til min unnskyldning kan jeg her fortelle at fyllet også 
var brunt. Resolutt satte jeg i gang med å lage nytt fyll til kaken. Jeg hadde nok ingredienser til å dekke 
over halve månelandskapet med det lekreste brune fyll jeg noen gang hadde prestert å lage! Selv mor 
kunne ikke gjøre det bedre! Heldigvis var kaken så stor at det skulle holde med halve kaken til lotteriet. 
Kniven kom fram, nå skulle den parteres! Men jeg ante uråd, kniven gled ikke slik den skulle. Jeg løftet 
opp et stykke, og opplevde ragnarokk atter en gang: Kaken var ikke skikkelig stekt! Alle ingrediensene 
til sjokoladekaken var brukt opp. Forbannet over å ha kastet bort en hel kveld, ble kaken kastet inn i 
matskapet, og der fikk den bli til den hadde kommet på bedre tanker! Jeg selv gikk og la meg, og sovnet 
til tross for at kaken lå i skapet og ropte "Stek meg! Stek meg!".<P>
Neste morgen, kl 0600, før undulaten var stått opp, ringte vekkerklokka. Jeg gned melet ut av øynene, 
og bevegde meg ned på kjøkkenet. Jeg hadde bestemt meg for å lage en ny, skikkelig kake til 
Telemarkgruppas kakelotteri, -jeg hadde tross alt litt stolthet igjen. Overgangen til en ny kakesort var et 
sjakktrekk, og ble en SUKSESS! (bortsett fra at denne ble litt svidd, men det gjorde ingenting....!) Jeg 
troppet opp på Stripa, og leverte fra meg det ferdige produktet. Stolthetsfølelsen var igjen på topp, jeg 
hadde utført min plikt, og det med større anstrengelser enn de fleste kunne ane. Lenge leve 
Telemarkgruppa!<P>
Mottoet til alle de som kan komme i en slik situasjon (DU!) er: <P>
  Ikke vær redd for å bake kake. Hopp ut i det med hevet hode og stram brystkasse!<P>
  Les oppskriften, <I>nøye</I>!<P>
  Smak på kaken <I>før</I> du gir den til andre medmennesker og dyr, av hensyn til ditt eget 
omdømme!<P>
  Ha alltid glasuren på sjokoladekaken <I>etter</I> at den er <I>ferdig</I> stekt!<P>
Lykke til!<P>
<I>Lurken-redaksjonen vil påpeke at skribenten av denne artikkelen ikke ønsker å få sin identitet 
offentliggjort, grunnet frykt for å bli et evig mobbeobjekt blant de likesinnede i Norges 
Hybelfarforbund.</I>
<hr>
<P>På skikurs i barnebakken...<P>
Hvem skulle vel tro at verdensmester Tove Thun står på ski i barnebakkene. Det er faktisk sant, for 
fredag 17. til søndag 19. nov. var hun på treningssamling på Oppdal sammen med renngruppa.<P>
Vi var 14 stykker i alt, og bare to jenter, som satte oss i bilen eller på toget sydover i den bitende kulda. 
Vel fremme på Oppdal kapret vi en drosje og satte kursen for Stølen og Lainsbytorget. Der var hyttene 
varmet opp til oss, og alt var bare velstand. Da alle var kommet vel i hus satte vi igang med et knallhardt 
parti Fantasi med miming som uttrykksmåte. Jeg tror det kan være bra at det ikke var en teatergruppe vi 
startet. Som dere sikkert vet: Tida flyr når man har det gøy, og snart var det på tide å finne puta.<P>
Jeg våknet til strålende sol, vindstille og 60 cm. fersk pudder. Rett utenfor døra stod et helikopter og 
ventet på meg. Snart var jeg høyt til fjells og hadde enorme arealer urørt pudder foran skituppene. Helt 
for meg selv. Jeg visste at dette kom til å bli en av de beste dagene i mitt liv, men --- så ringte 
vekkerklokken. "Det var da pussig", tenkte jeg.<P>
Temmelig snart skjønte jeg at det den fantastiske drømmen var byttet ut med lett snødrev og kald vind. 
Frokosten ble unnagjort mens Transformers reddet jorda på TV'en. Snart stod vi utenfor og ventet på 
Taxi'en som skulle frakte oss til den eneste åpne bakken på Oppdal foreløpig, nemlig barnebakken i 
Vangslia. Etter en stund forsto vi at drosjen hadde glemt oss, men Tove trøstet oss senere med at det er 
sånt som skjer på Oppdal. Vi kom oss i hvert fall på ski til slutt. <P>
Det ble ikke den mest hemningsløse pudderkjøringen, men vi brukte formiddagen til å trene på 
grunnøvelser, som tok for seg hofteknekk, plassering av trykket på skia, skjær o.s.v. Mot slutten av 
dagen var sikten så dårlig at det var håpløst å trene på noe som helst, så vi koste oss med frikjøring.<P>
Heisene stengte, og vi tok taxi tilbake til Stølen. Ettersom sjåførene doblet prisene for hver gang vi 
kjørte taxi skjønte vi at det var på tide å finne på noe annet. Vel hjemme var det godt å få seg en varm 
dusj. Så satte vi oss ned foran skjermen for å finne ut om vi hadde gått glipp av noe i løpet av dagen, og 
rett foran oss dukket Robin Hood opp. I strømpebukse! Midt i filmen var middagen ferdig i nabohytta, 
og vi ble invitert over. Gjett om vi ble glad da vi fikk lov til å se filmen ferdig ved middagsbordet. Vi var 
så oppslukt av sheriffer og jomfruer at vi glemte helt å spare litt spaghetti til Tove og Gjermund som 
kom senere. Uflaks.<P>
Etter middagen var det atter duket for konkurranser og gåter. Hele kvelden gikk med til dette, og vips 
var klokka tolv. Vi tuslet hver til vårt, pusset tennene, og sa godnatt til bamsen.<P>
Klok av skade sa vi nei takk da taxien tilbød seg å hente oss søndag morgen, men søndag morgen stod 
bilen der, og ikke nok med, men den kom tidsnok også. Det vil egentlig si at den skulle ha vært der 
nøyaktig 24 timer tidligere. Vi sendte den tilbake der den kom fra og fikk Elise til å kjøre oss istedet for 
halve prisen, siden hun hadde bil. I bakken fortsatte vi treningen, men nå var det hopping, reipelykkje og 
starting som det gjaldt. Noe vi la merke til er at man blir ganske lei av å kjøre heis, når bakken er så 
kort. For å si det med et amerikansk (opprinnelig Hollywood) ordspråk "All good things must come to 
an end", og dermed var klokka blitt tre. Vi dro tilbake til basecamp, vasket hyttene og satte oss på toget 
tilbake til Trondheim.<P>
På stasjonen forsøkte vi for siste gang å få tak i en drosje, men akk nei. Vi trengte en maxi, men ingen 
maxi'er trengte oss. Spaserturen tilbake til Moholt var lang med sykkel og to par ski.<P>
Hilsen Jørgen<P>
<hr>
<CENTER>©©©©©©©©©©©©©©©©©©©©©©©©©©
©©©©</CENTER>
<CENTER>NÅ HAR <B>DU</B> SJANSEN TIL Å VINNE</CENTER>
<CENTER><B><I>3 DAGSKORT  TIL 
OPPDAL 
SKISENTER</I></B></CENTER>
<CENTER>BLI MED PÅ TEGNEKONKURRANSEN TIL 
LURKEN!</CENTER>
<CENTER>FORSIDEN SKAL TEGNES PÅ 1 STK A4-
ARK I SVART/HVITT</CENTER>
<CENTER><B>FORSLAGENE SENDES TIL:</CENTER>
<CENTER>NTHI TELEMARK, STP 222, NTH!</CENTER>
<CENTER>SVARFRIST: 1.FEBRUAR!</CENTER>
<hr>
<CENTER>TELEMARKGRUPPAS UKA-
VORSPIEL</B></CENTER>
Det var fredag 27. oktober. Slitne og leie etter en lang og kjedelig skoleuke var det endelig klart for et 
nytt arrangement i Telemarkgruppas regi. Ivrige Jørgen hadde på en eller annen måte klart å få leid 
Spania (kjent for den umenneskelig bra pudderen) -baren i Klubben kun for oss som som liker å mimre 
om en forlatt fjelltopp og en stappfull after-ski. Klar i gallaen entret jeg lokalet klokken 19.00, det 
magiske tidspunktet. Men hva var det som møtte mine håpefulle øyne? Kun et par gamle griser (Jørgen 
og Marit &amp; co) hadde funnet veien dit så langt. Bordene sto tomme kun iført lapper med store 
bokstaver: <B><I>Reservert Telemarkgruppa - MAX 100 PERSONER!</I></B> Tror ikke vi brøt 
noen regler akkurat da, nei. Men så viste den sunne ungdommen seg frem igjen. Vi trenger ikke ha det 
stappfullt rundt oss for å tørre å være oss selv, det skal være visst. For allerede etter en times tid smalt 
den ene champagne-korken i taket etter den andre og kjøret var i gang. Etterhvert ble de gamle grisene 
utvannet med friskere blod og stemningen ble faktisk ganske god. Det er verdt å merke seg at Synne 
Syrrist (søster av nuværende leder og en av de gamle grisene) tydelig hadde dopet seg før denne 
kvelden. Hun kom mot alle odds opp i et kjempehumør kun hjulpet av en håndfull koffein-piller og litt 
rødvin. Dette er tydeligvis et triks som bør læres av andre også. "Sove kan man gjøre når man blir 
gammel" var alt vi fikk ut av jenta den kvelden!<P>
Plutselig ble klokken 21.00 og baren var nå åpen for alle. H-helgen rullet videre i sitt vannvittige 
gjensynskjør og det var glade mennesker overalt, både telemarkere <B>og </B>vanlige mennesker, 
faktisk.<P>
Nå er dessverre UKA over, men skisesongen med Oppdalstur er like rundt hjørnet. <P>
<I>Er det ikke deilig å være medlem i Telemarkgruppa, dere?</I><P>
<hr></center>
<B><I>Presentasjon av 
Arr.Kom.</I>
Mari H. Skarholdt</B><P>
Studerer fransk mellomfag på AVH.<P>
Hun er pertenlig og strukturert, men kan bli stressa! <P>
Hun er en god leder som vi alle er glade i. (sukk, gi meg en klem!)<P>
<B>Jannecke Rødseth</B><P>
Går 1. Bygg på NTH.<P>
Hun var den siste etternøleren til gruppa, vi setter stor pris på henne for det. <P>
Hun har alltid store planer for gruppa, og mange av ideene blir gjennomført.<P>
<B>Anniken Elle</B><P>
Går 1. Marin på NTH.<P>
Hun er positiv og ler mye. <P>
Hun kan bli utålmodig, for hun har alltid noe hun må rekke.<P>
<B>Ivar Valstad</B><P>
Går 1. Bygg på NTH.<P>
Er flink til å få ting til å gå.<P>
Han roer ned stemningen når panikken rammer oss.<P>
<B>Trygve Wangensteen</B><P>
Går 1. Maskin på NTH.<P>
Han er flink til å fly i fylla, <P>
men ellers har han fotfestet.<P>
<B>Balle Baltus.</B><P>
Går 1. data for 4. gang.<P>
Har vært mye med i Telemarkgruppa og er en god rådgiver for oss nye.<P>
Balle er kanskje den som er aller gladest i lederen vår Mari.<P>
Vi i Arr. Kom. er innstilt på å gjøre alt vi kan for at arrangementene våre blir vellykkede, <P>
men vi sier ikke "nei takk" til tilbakemeldinger og hjelp. <P>
<hr>
<CENTER><B>Oppdalsturen '96</B></CENTER>
Arr.kom. har virkelig lagt seg i selen og en god del av programmet er allerede klart. Det ser ut som om 
det kan bli et rimelig tett program med mye fart og spenning. Les og forbered deg slik at turen blir en 
fest fra begynnelse til slutt.<P>
Detta blir svinefett!!!<P>
<B>Søndag 21. jan:</B><P>
Bussavgang klokken 08.30. (i ski klær ) <P>
Innsamling av arrangement penger (ca. 50).<P>
Innsjekking fra kl. 16.00.<P>
Afterski + velkomstfest<P>
(evnt. fakkelhopprenn)<P>
<B>Mandag 22.jan:</B><P>
Nybegynnerkurs, 2t.<P>
ca. 1800 preppekurs      (det var mange!!!! - red. anm.)<P>
Videokveld<P>
<B>Tirsdag 23.jan:</B><P>
Nybegynnerkurs, 2t<P>
Afterski.<P>
<B>Onsdag 24.jan:</B><P>
Ølbolle renn i  "Ski badtaste" klær.<P>
Trekk bak tråkkemaskin til en eller annen fjelltopp (hvis fint vær)<P>
<B>Torsdag 25. jan:</B><P>
Trekk bak tråkkemaskin til en eller annen topp (hvis fint vær).<P>
<B>Fredag 26. jan:</B><P>
Renn.<P>
Bussavgang ca. kl. 1800. til mexicansk aften.<P>
De som vil kan bli igjen på DeLillos konsert. (Dere må selv kjøpe billetter)<P>
<B>Lørdag 27. jan: </B><P>
Akekonkurranse med avsluttningsfest.<P>
<B>Søndag 28. jan:</B><P>
Avreise er ikke bestemt ennå, sjekk tavla.<P>
P.S dette er et midlertidig program, og alle er hjertlig velkomne til å ta intiativet til å arrangere ting selv, 
og vi regner med at alle er villige til å hjelpe til. Vi ser frem til 8 fantastiske dager.<P>
Vennlig hilsen Arr.kom.<P>
Balle Baltus - et semestre i 
lykkorus!?<P>
<B>av Malin Fors</B><P>
Balle våknet raskt upp, var dette en dröm ... han snudde seg raskt om og såg ryggtavlan til Butt-Ugly. 
Gud! tenkte han, la dette fortsatt väre en kvinne, han tok hendene sine og strök Butt-Ugly over kroppen 
for at konstaterer at det ikke var en gutt. Balle Baltus smilt og ble varm i hele kroppen, han kunde sovne 
gott om igjen. Dette med kjönnsoperasjon var kun en dröm. Balle Baltus var en man og han var klar for 
et nytt skolår, UKA og et nytt semestre med telemarkgruppa.<P>
Den förste store hindringen Balle mötte var hvilket verv skulle han ta i gruppa. Skulle han bli renn og 
materiel sjef der han kunne ordne seg egne gratis ski og han trengte jo ett nytt vintertelt. Eller skulle han 
bli Skifestivalsjef, satse kun på elitekjörere, ha renn med en masse hopp, minst 25 meter. Kanskje kunne 
han bruke Free-stylegruppas hopp i Gråkallen da skulle det bli show da og man skulle få gratis PR, 
kanskje trengte gruppa ikke en PR-sjef da. Videre skulle han innföre tusner  på tusner porter og 10 
sekunder i tillegg til dem som ikke törr å stille opp i komdomdress og cera-smöring, da vile han blitt så 
populär at han ville nesten fått all glögg selv og ikke trengt å dele med seg av rosinene. Å bli sjef i 
trenergruppe lokket faktiskt ikke Balle så mye, da måtte man jo faktisk stille opp på treninger og det 
med mye ansvar låg ikke i kortene til Balle, det var jo nok med ansvar å väre sammen med Butt-Ugly en 
gang i uka. Noe som ikke var så dumt var nok å söke informasjonssjef, gamle sjefen hadde jo faktiskt 
visket til Balle at det var gruppa med mye fine damer i og der var det mye kos, det var liksom fritt frem! 
Arr.kom. virker jo også som en hyggelig gjeng, men presset av å måtte ordne en tur med snö, fest, 
sportslig ånde, kos og bingo luktet det lang vei ANSVAR! Balle rös i kroppen av hele tanken. Da var 
det jo bare The Big Boss stillingen kvar, hvorfor ikke det virker jo ikke som om sjefen gjör så mye annet 
enn litt papirerarbeid og tar noen telefoner, sånt har man jo sekretären til. Om man bare ser til at 
sekretären vill stille opp på litt sen jobbing og ikke må hjem til typen sin så var jo det bare å skli gjennom 
og kvittere ut Telemarkgruppas Orden etter hvert.<P>
Så kom den store kvelden med Gen.fors. Her gikke det så det rök, innen Balle visste ordet av så var alle 
stillinger tilsatt, til och med hadde gruppa fått seg en leder og kan dere tenke dere han var jo innstillt på 
forhånd. Balle var så sur at han spiste pizzan sin og gikke uten å betale, rett åt gruppa. De visste ikke 
hva de hadde gått glipp av! <P>
Balle var jo ikke den som gav opp så lett. UKA hadde jo etttusenetthundrestillinger, her måtte det jo 
bare väre plass for meg. Dessverre oppdaget Balle fort at UKEsjef stillingen var besatt, og det var 
faktisk hele styret men Balle gav ikke opp. Til slutt fikk Balle jobben som...<P>
Hvilken jobb fikk Balle ? Hva er det som gir Balle et semestre av konstant lykkorus (fylla?) ?<P>
Fyll inn videre, <B><I>Rune Strandli</I></B>, og gjör det i neste LURKEN!
<hr>
<P>
World Cup i Vassfjellet<P>
Lørdag 17. og søndag 18. februar arrangerer Sportsklubben Freidig sammen med Byåsen Ski Klubb og 
NTHI Telemark World Cup i Telemark klassisk og slalåm. Dette blir et kjempe arrangement (det største 
Vassfjellet noen gang har hatt), som mest sannsynlig får TV dekning. Alle de tre klubbene står sammen 
om rennene, selv om det er Freidig som står som den offisielle arrangør. Vi skal være med både 
økonomisk og med funksjonærer.<P>
Planleggingen er i full gang. Det har blitt satt opp et fornuftig budsjett, og det har blitt opprettet en 
organisasjon for å løse oppgaven. Foreløpig er det kartlagt hvor mange funksjonærer som trengs, men vi 
har enda ikke på langt nær fått tak i alle. Derfor er vi interessert i flere folk. Vi kommer til å henge opp 
en liste på tavla med liste over alle funksjonærestillingene, og ledige plasser, så der er det bare å skrive 
seg på.<P>
Det trengs fremdeles folk til mange forskjellige ting, som for eksempel:<P>
<B>Portvakter	30 - 40 stk.	Bedømme om løperne kjører korrekt. Opplæring vil bli 
gitt.<P>
Tidtaking	ca. 5 stk.	Både elektronisk (med fotocelle) og manuell tid taes.<P>
Måldommer	1 person	Kontrollere hvilke startnummer som kommer i mål. <P>
Utregning av tillegg	3 pers	Beregne total tid med tillegg. Bør kunne litt data.<P>
Resultatservice	3 pers	Besørge resultatlister.<P>
Bakkemannskap	ca. 8 stk.	Holde arena og løypa vedlike.<P>
Skøytevakt	1 person	Passe på at alt går rett for seg i langrennsdelen.<P>
Lege	1 person<P>
Klesbringing	2 pers	Bringe løpernes jakker fra start til mål.<P>
Utenomsportslig	2 pers	Bankett og bevertning i bakken.</B><P>
Alle disse jobbene kan du klare uten<I> </I>tidligere erfaring.<P>
Fra NTHI sitt synspunkt er det fint om vi får med så mange som mulig, slik at så mange som mulig kan 
lære hvordan man arrangerer renn. Dette er lærdom vi selv vil nyte godt av når vi skal arrangere renn på 
egen hånd. Ved siden av Skifestivalen synes jeg dette er en av de to tingene man absolutt bør ha med 
seg, så hvorfor ikke ta en jobb.<P>
Låmehilsen Jørgen<P>
<hr>
<CENTER>Lurken <I>om</I> fem år.</CENTER>
	Etter at telemarkgruppa i januar-96 faktisk gikk ut i politisk streik p.g.a. latterlige lave tilskudd fra 
NTHI på det årets budsjett, har det i den siste tiden begynt å komme opp mot de kravene vi stilte den 
gang. <P>
	De som er så gamle at de husker så langt tilbake, så var det jo panikk langt opp i systemet da hele 
medlemsmassen truet med å slutte på NTH og heller begynne på møbelsnekkerlinja på en videregående 
skole i byen. Planen videre var at alle skulle melde seg inn i hockeygruppa i NTHI som i de dager fikk 
bevilgninger både til en puchpoleringsmaskin til ca 2 mill. og en batteridrevet susp-renser til hver enkelt 
medlem. For dere litt yngre der ute som ikke opplevde disse kaotiske dagene, kan det jo virke litt rart at 
situasjonen <I>en gang</I> var slik, når vi vet at det nå faktisk er hockeygruppas ivrige medlemmer 
som nå prepper skiene våre på NTHI-kjelleren før vi skal ut og boltre oss i snøen. Men tilbake til dagens 
økonomiske situasjon: Oppdalturen i år har vi klart å forhandle oss fram til et brukbart budsjett. Vi må 
innrømme at vi synes at det var feigt av NTHI å begrense punktet "Gratis drikke til alle deltakere" til den 
mengde som Rockos har på tankene og på lager. Det burde ikke være vanskelig å sørge for en ekstra 
øltankbil akkurat i denne korte perioden vi er her. Dessuten synes vi at bare 1000,- i lommepenger pr 
deltaker er litt for lite. Vi må jo tross alt kjøpe mat selv <I>hvis</I> vi ikke liker de middagene som blir 
servert oss. Et punkt som overrasket oss, derimot var at vi fikk sponset <I>to</I> heiskort hver, i 
tilfelle man skulle treffe på noen av det annet kjønn som man ville legge inn litt aksjer på med et gratis 
heiskort. Nei, Vi får bare stå på kravene våre, og til neste gang: GOD TUR!! og la ikke folk tråkke oss 
på tærne, for da banker vi dem så ikke engang mora deres kjenner dem igjen!!!<P>
<hr>
<CENTER>5 på Lurken</CENTER>
1. Første plassen må gå til Jannecke i arr.kom. som ikke bare dro opp seg selv, men også sine kolleger 
midt på natten for å <B>være</B> på idrettsbygget klokken 0700 (!!!) for å skrive seg på 
kakelotteriliste. Etter å ha rotet rundt der en stund viste det seg at klokkeslettet var 19.00 - en meget 
betydelig forskjell for vanlige mennesker...<P>
2. Stakkars söta bror. Pär fra Sverige skulle være snill og lage mat for alle de andre under Oppdalsturen 
(i barnetrekket). Han strevde i over en time over varme gryter for å yte det beste han kunne. Sulten 
og svett etter all jobbing tok han seg en dusj før middagen for alles skyld. Men da han kom ut igjen 
hadde alle de andre spist opp all maten til Pär, stakkars. Nedbrutt måtte han vente til han kom hjem 
(dog ikke till Sverige) igjen for å få i seg noen tørre brødskalker. "Det är trevligt att va' svensk i 
Nårje, eller hur?"<P>
3. Vi kommer ikke unna en historie om Trygve - the Flyer nå heller. Stolt hadde han bakt kake til det 
store kakelotteriet han skulle arrangere, men heller ikke denne gangen var vår venn særlig heldig. 
Han forente seg med "gamlis"-ungdommen, det vil si han skle på isen og gikk rett på ryggen - med 
kaka i sekken. Greens teorem med sjokoladetopping gir ikke godt nok resultat. Rett i søppla 
me'n!<P>
4. Les side 6 og 7. Mer er det ikke å si!<P>
5. Pettern er nok den eneste i gruppa som trodde Butt-Ugly var en gutt, hva med damene til Pettern 
?<P>
<hr>
<CENTER><B>Lurken for 5 år siden.</B></CENTER>
Nå som rennsesongen snart er igang , tenkte vi at denne artikkelen kunne være aktuell.<P>
<CENTER>5 gamle triks for B-lags telemarkkjørere.</CENTER>
Selv om 90-sesongen nettopp er slutt, er vel forhåpentligvis forberedelsene til neste sesong i 
full gang for de aller fleste B-lags-kjørere. Alt utstyr er grundig sjekket og satt i beredskap 
klare til å bli tatt i bruk om noe hvitt skulle dukke opp på bakken.<P>
Det er nå vi har tid til å sette oss rolig ned å tenke tilbake på alt som har skjedd i og rundt 
løypen gjennom en lang og hard konkurranse sesong. Det er nå viktig for B-laget at vi forsøker 
å ta med oss noen av erfaringene med til neste sesong.<P>
Fem råd til B-lags telemarkkjørere presenteres herved for Follærns lesere:<P>
<B>1.</B>  Forsøk alltid å få motstanderne til å tro at de er dårligere skiløpere enn deg selv. 
De mest brukte metodene i år har vært disse:<P>
  Putt et par staur, de gamle Bonna skiene eller lignende i et skitrekk og kjør med det på 
skulderen et par turer opp og ned bakkenfør rennet begynner. Dette for at de andre skal tro 
du er en av gutta med to par ski - ett å trene på og ett å kjøre konkurranse på. Ekte B-lags 
kjørere har selvfølgelig bare ett par ski! La forresten gjerne noe dopapir eller lignende 
henge litt ut av skitrekket.<P>
  Slå dere sammen flere B-lags kjørere på strategiske steder i bakken der flest mulig ikke kan 
unngå å høre samtalen.Diskuter stavvalg, brillevalg, heng på kantene, strukturbehandling 
osv.<P>
2. Forsøk å trene i mest mulig av løypa før rennet. Dette er slvfølgelig ikke lov og kan 
medføre diskvalifisering. Men hva gjør man ikke for å oppnå ære og berømmelse....... 
Anbefales kun til litt usikre kjørere.<P>
<B>3.</B> Forsøk ikke å tøffe dere for damene før start. Vent med det til selve rennet der PR-
verdien er større. Det mest uheldige tilfellet her må jo være Morten Heir's prøvekjøring av 
kamelpuklene i Vassfjellet. Morten er herved æresmedlem på B-laget.<P>
<B>4.</B> Hold dere inne med portvaktene. Portvakter er også mennesker og for enkelte er 
det kun bestikkelser som er løsningen når tilleggssekundene blir noe i overkant. Kanskje noe 
for Thomas i neste sesong?<P>
<B>5.</B> Norgescup-renn kjøres med knikkers for å eksponere lave støvler (Inges lov).<P>
<B>6.</B> Husk at startkontigent koster klubben dyrt og forsøk derfor å få mest mulig igjen 
for pengene:<P>
  Ta deg god tid gjennom løypa.<P>
  Sørg for å bruke alle portene. Skulle du være uheldig å kjøre for langt, er det jo bare å 
tråkke opp igjen eventuellt ta heisen hvis du kjører alt for langt.<P>
  Start alltid i begge omganger selv om du er diskvalifisert etter 1.omgang.<P>
Her er det bare å trekke frem unge Fossum som et skoleeksempel etter hans innsats på Oppdal. 
Christian hadde antagelig feil heng på kantene sine og måtte ut etter fire porter i første 
omgang. Han falt faktisk så langt at han var nødt til å bryte. Som en ekte B-lags kjører startet 
han også i 2.omgang med det resultat at innsatsen i 1.omgang ble repetert minus en port. Syv 
porter gir etter uoffisielle beregninger, inklusive startkontigent, bensin, pølse med lompe og 
såleslitasje kroner 31,50 per port. Dette må sies å være noe i overkant og Christian er også 
innvilget æresmedlemskap. Det hører også med til historien at Ina S lot seg inspirere og 
erstattet en glimrenede plassering med et fantastisk fall i siste omgang.<P>
For spesiellt interesserte er det visning av sesongens B-lag-trofeer hos Christian i Utleirevegen 
hver torsdag klokken 1900-2000. Ta med eventyrbriller og forstørrelsesglass.<P>
<CENTER>Gunnar S.</CENTER>
<hr>
<B>Lars Ola Bækkevold <P>
- en venn er borte !</B><P>
Det er med sorgtungt hjerte Lurken-redaksjonen må meddele sine trofaste lesere at en av våre 
skribenter nå har latt luften stømme under vingene og fløyet sin vei. Vår Lars Ola fikk et kort, 
men hektisk liv i Telemarkgruppa. Med sitt ambisiøse vesen sa han uredd ja på Gen-fors. til å 
bli vår Internet-ansvarlige. Og du, hvilken jobb han gjorde. Telemarkgruppas hjemmeside vil 
aldri bli den samme heretter!<P>
Telemarkgruppas medlemmer fikk møte den humørfylte maskinstudenten på Høstfesten. Da 
fikk han som toastmaster vist sine stødige hender ved å geleide forsamlingen prikkfritt 
gjennom middagen på Studenterhytta. Vi fikk forventninger om at vi her hadde med en person 
som trofast ville være med på å skape miljø hos oss i masser av år (han virket kanskje ikke så 
altfor seriøs på skolen), men skjebnen ville det anderledes. Lars Olas indre drømmer lot seg 
ikke holde tilbake lenger. Han var ikke født for å regne på sin aksling, ei heller ville han lære 
mer om momentloven på stive legmer. Nei, gutten vår ville opp i luften og være fri som 
fuglen. Så da brevet kom om at opptaksprøvene var gode nok for flyskolen, sluttet han på 
NTH på dagen. Vi betydde tydeligvis ingenting for ham da alt kom til alt. Nå er plassen hans i 
redaksjonen tom... Måtte studentmiljøet på BARDUFOSS være snille med ham! Vi vet hvilke 
kvaliteter han sitter inne med. Spørsmålet er om de andre vil kunne se bak hans utilnærmelige 
vesen at han innerst inne er et helt vanlig menneske.<P>
Moralen er: Vil du være med i Lurken?(Du behøver ikke være Internet-ansvarlig!!) <P>
RING ELLER SKRIV TIL: Peter L. Nitter, Klæbuveien 126, 7031 Tr.heim, 73935966<P>


Lurken

<br><br>
<a href="medlemsblad.html" style="font-family: Verdana, Arial; font-size: 10pt"> < Tilbake til lurkensiden</a><p>
</font>
</TD>
</tr>
</TABLE>


</BODY>
</HTML>
