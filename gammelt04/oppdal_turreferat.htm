<html>
<head>
<title>NTNUI Telemark</title>
<link rel="stylesheet" href="Style.css" type="text/css"></head>



<body>
<div align="center">

<center>
  

<table border="0" cellpadding="0" cellspacing="0" style="border-collapse: collapse; font-family:Arial; font-size:8pt" bordercolor="#111111" width="600" height="100%">
    
<tr>
      
      

<td align="center">Frykt og avsky i Las Oppdal. <br>

Denne gangen er det vår alles kjære Isak Sellanrå som har fått Ordet fritt og æren av å fortelle om sine opplevelser med NTNUIs aller ypperste.

En fredag i begynnelsen av mars peip det i mange telefoner i Trondheims området, pudderalarmen gikk på Oppdal og eventuelle helgeplaner som ikke innebar ski og snø ble forkastet. Enkelte synske elementer med hang til healing og tarotkort (OK, det var Elisabet) hadde sopte sammen en broket forsamling og reist opp en dag i forveien. Til snø, masse snø. 
	Trekket var nesten tomt, snøen dyp og helt uten spor. Vi krysset fingrene og håpet at E6 måtte stenges i begge retninger slik at vi kunne få beholde all herligheten for oss selv i hele helgen. Vi var overalt, når man ikke lenger kunne kjøre linjer uten å krysse andre spor dro vi videre til en ny plass. De preparerte løypene var tomme, rundt omkring kunne man høre gledeshyl fra skog og fjellsider. Til bunnen av bakken kom folk med snø over alt og med glis så brede at det var ørevoks i munnvikene. En og annen mumlet at dette var den beste skidagen de hadde hatt. Telemarkgruppas store ulykkesfugl Sindre var på ski igjen etter seks uker på sofaen med chips og kragebensbrudd. Sjarmtrollet fra Moldes beste omegn imponerte stort med stavisett og kun en fungerende arm mens den andre hang til pynt. Gruppas beste telemarkkjører. Punktum. Men Sindre er ikke Sindre for ingenting, han fikk feber og måtte sendes til en lokal sykesøster for omsorg og behandling. Stener tok plassens hans i dobbeltsenga med CG. Tøysegutten-grrrrrrr! Og snøen fortsatte å lave ned. Fredagen var like bra, litt dårligere sikt og vind, men gårsdagens spor var borte og det hørtes gledeshyl og ut av skogen kom glade skikjørere fulle av snø, de børstet den av seg og ramlet inn på after-skien. En og annen mumlet at dette var den beste skidagen de hadde hatt.
Se for deg en mørk kjellerkorridor, grå vegger med anonyme jerndører, en blinkende lampe og betonggulv. I det fjerne høres et kvalt skrik. To høye skikkelser i svart sleper en livløs mann etter seg. Det er DJ’en på after-skien. Hans forbrytelser mot menneskeheten er utallige, han står tiltalt for å spille Vømmøl, DDE, Bobbysocks, Opus, Billy Joel, Vazelina Bilopphøggers og Bjelleklang.
	Her måtte det DRIKKES for å finne formen. Noen kjenner snarveiene til godt humør, og det tok ikke lenge før after-skiens store vinner Andreas danset swing med en lubben nord-trønder på +40. Snart fulgte flere av telemarkens helter etter i både jenka og ”dans”. Morten tro til med litt breakdance og diverse gymnastikk øvelser, mens Andreas stage-divet fra bordene og ut i mengden på dansegulvet. Nå skal det nevnes at DJ’en tok imot ønsker, han bedyret at MC Hammer ikke var hans stil, men han fant frem både Bon Jovi og Europe til den svenske delegasjonen CG och Calles glede. Det nærmeste vi kom i forsøket på å tilfredsstille Maren aus Deutshlands ønsker om hjemlig kultur var den østeriske smørbukken DJ Ötsi. Da vi forlot lokalet stod det en stabel tomme glass til nesten firetusen kroner igjen etter oss.
Mens noen la seg med store forventninger til lørdagen, fortsatte festen for andre. En av leilighetene som fortsatte fikk besøk av en guttegjeng med oljearbeidere som nå etter å ha fylt tredve panisk gikk frem for å få sin seksuelledebut. Dette resluterte i sjekketriks fra steinalderen og lite raffinerte forsøk på å vinne Kines gunst. Morten er en ridder i skinnende rustning og han steg frem og ba inntrengerene på en høfflig, men bestemt måte, om å vennligst forlate selskapet. 
	Jeg skal være forsiktig med å gjenta meg selv, men bare for å gni salt i såret på de som ikke var der; det snødde fortsatt, når vi kjørte utfor så suste snøen opp i ansiktet på oss og vi hadde førstespor i Paradis og alle andre steder hvor det er verdt å sette sine ski. Det var øko-design på øverste hylle med hvite spor skåret inn i fjellsider og mellom trær. En og annen mumlet at dette var den beste skidagen de hadde hatt. Og så var det apres-ski igjen. Siden vi utgjorde den største og mest høylytte gruppen på after-skien var enkelte av de andre festdeltakerene interesserte i få vite mer om oss, andre visste alt for mye. En jente fra Bergen spurte Jan Walter om det var sant at man pulte seg til verv (hvem er det som har sladret?), samtalen kokte desverre bort før vi kunne utnevne en ny sekretær. ”Hun så ut som en ananas”, sitat JW. Redaktøren ble en smule flau da han  ble spurt om legitimasjon da han skulle kjøpe øl, noe han ikke hadde, han stotret at han ble tjuefire om noen dager, bare for å få ”ja, særlig...” til svar. Treogtyveår, ellevemåneder, og tre uker, bare for å få vite at man ser ut som man er søtten.
	Man skal alltid ta en titt på det lokale kultur- og uteliv når man er på tur. Derfor tok vi en tur på den lokale pizzakroen for litt for og forfriskninger. Til serveringsdamens store overraskelse ble enkelte av gjestene fullere og fullere selv om de bare bestilte brus. Vaskepersonalet fikk seg nok også en oversakelse da de fant tomme vodkaflasker under det ene bordet. Nevnes bør også enkeltes tilnærmelse på allmenn bord- og folkeskikk, som jeg dersom jeg legger godviljen til er villig til å kalle ”alternativ”. 
	Da noen gikk på pub til pubrunde stiftet resten kjennskap med Oppdals mangel på logistikk, ting fungerte bedre i Uzbekistan på søttitallet. Taxi til femten bestilles klokken 22.15, den ankommer 23.45. Mer trenger jeg ikke si om den saken siden det ble ytret tilstrekkelig med eder og galle i snøstormen lørdagkveld. Vi kortet ventetiden med å lytte til Jens Eiriks historie om hvordan han hadde vært en lovende fotballspiller, men at karrieren gikk i vasken da han fikk en medisinball i hodet i åttendeklasse. Andre forsøke å praie traktorer som var ute og kjørte rånesladd i rundkjøringene. De fjorten år gamle sjåførene avslo Elisabets forslag om å starte pirattraktor med kledelig rødming.	
Så sluttet det endelig å snø slik at vi fikk litt sol. Søndagen var utrolig, dagen ble avsluttet med et av de vakreste tyveri noensinne. Fra bunnen av Ådalen får vi vite at fjellheisen på Stølen endelig har åpnet, da vi går av fjellheisen ser vi ti skygger forsvinne inn dalen mot Kinnpiken. Dit skal vi, og vi har tenkt å kjøre der først. JW setter opp tempoet og viser at det ikke var noen tilfeldighet at han vant klassrennet på Nittedalbarneskole i 1988. Ti Glade Toppturentusiaster står på toppen av Kinnpiken og nyter utsikten mens de vennskapelig diskuterer hvem som skal få kjøre ned først. Solen skinner, fjellsiden ser hvit, ren og uskyldig innbydende ut. Plutselig begynner en hysterisk å peke på passet til høyre, han tar et stavtak og tryner i første svingen. Ut av passet kommer JW og han danser nedover i dyyyp snø, etter ham kommer fire andre førstesporstyver og kjører hele dalen til bunns og ned til der hvor Ti Topptursentusiaster har parkert bilene sine. Ti Topptursentusiaster blir sure og vil ikke engang si hei når de kommer ned, fem førstesporstyver flirer fornøyd og noen utbryter ”jeg føler det som om jeg stjålet dama til noen”. En og annen mumlet at dette var den beste skidagen de hadde hatt.
En fantastisk langhelg, takk til dere som var med. Nå skal jeg hjem på gården og gremmes over Olines evige mas om vaskemaskin og TV. 
<br>
Adjø
<br><br>
<a href="sistenytt.htm">siste nytt</a> - <a href="lurken.htm">lurken</a>

</td>
</tr>
    </table>
  </center>
</div></body>

</html>
